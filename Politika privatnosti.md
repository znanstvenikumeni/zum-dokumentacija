

Politika privatnosti natjecanja „Znanstvenik u meni!“

I. O Politici privatnosti

1. Natjecanje „Znanstvenik u meni!“ zajednički je organizacijski projekt tvrtke EDUCATEAM d.o.o. (u daljnjem tekstu, „Educateam“ ili „tvrtka Educateam“) i udruge Društvo za edukaciju van okvira (u daljnjem tekstu, „Društvo EVO“), zajedničkim nazivom „organizatori“. U kontekstu Opće uredbe o zaštiti osobnih podataka, voditeljem obrade smatra se tvrtka EDUCATEAM d.o.o. s nastanom u Republici Hrvatskoj.

2. Ovom politikom privatnosti nastojimo na razumljiv način ukazati na to koje podatke organizatori prikupljaju i kako s njima postupaju, a u slučaju nejasnoća slobodno se obratite organizatorima natjecanja ili službenici za zaštitu osobnih podataka. Kontaktni podaci navedeni su na kraju ove Politike privatnosti.

3. Ovom politikom privatnosti uređen je odnos između organizatora natjecanja, tvrtke Educateam i Društva EVO, i posjetitelja web stranice natjecanja „Znanstvenik u meni!“, te svih sudionika – natjecatelja i mentora natjecanja, kao i korisnika aplikacije za prijavu na natjecanje i glasanje. Komunikacija na servisima koji nisu pod potpunom kontrolom tvrtke Educateam i Društva EVO (poput e-maila, Facebooka i Instagrama) podliježe uvjetima korištenja tih usluga i postoji mogućnost da se ova Politika privatnosti neće moći u potpunosti primijeniti u tim slučajevima.

4. Ova Politika privatnosti nadjačava Politiku privatnosti tvrtke Educateam i srodne dokumente Društva EVO te je jedina nadležna u vezi s podacima koje se tiču natjecanja „Znanstvenik u meni!“

5. Organizatori natjecanja zadržavaju pravo izmjene ove Politike privatnosti. O svim izmjenama korisnici će dobiti pravovremenu obavijest, bilo putem same web stranice, elektroničke pošte, telefona, telefaksa, fizičke pošte ili nekog drugog sredstva komunikacije, posrednog ili neposrednog, prije ili prilikom stupanja izmjena na snagu, ovisno o vrsti izmjene. Za sve velike i bitne izmjene sadržaja, obavijesti će biti poslane minimalno tjedan dana prije no što izmjene stupe na snagu.

II. O podacima koje organizatori prikupljaju

   1. Prilikom direktnog kontaktiranja organizacije natjecanja (što uključuje i kontaktiranje organizacije natjecanja na webu, Facebooku i drugim web stranicama i aplikacijama, uključujući stranice i aplikacije koji i jesu i nisu u vlasništvu organizatora), organizatori će bilježiti samo podatke koje korisnik unese i koristiti i obrađivati ih isključivo u korisnikovu najboljem interesu te isključivo u svrhu u koju korisnik očekuje da se oni koriste.
   2. Prilikom posjećivanja službenih web stranica i aplikacija natjecanja – koje su u vlasništvu tvrtke Educateam – Educateam, Društvo EVO i infrastrukturni partneri mogu voditi zapisnike o pristupu koji sadržavaju IP adresu posjetitelja, URL pristupa, vrijeme pristupa i druge neosjetljive podatke o pristupu poput vrste HTTP zahtjeva i slično. Takvi podaci prikupljaju se isključivo u svrhe zaštite integriteta platformi, osiguravanja njihove dostupnosti u slučaju zlonamjernih napada i pravnih potraživanja u slučaju napada na platformu, osobne podatke ili intelektualno vlasništvo te se ne obrađuju i ne pohranjuju u druge svrhe. Također, ti podaci se mogu parsirati automatizirano kako bismo dobili informacije o tome koliko posjetitelja naše web stranice i aplikacije imaju, ali nipošto ne u svrhe profiliranja ili marketinga te bilo kakve druge svrhe koje ovdje nisu navedene, koristeći pritom tehnike pseudonimizacije prilikom parsiranja. Nadalje, podaci koji se automatski bilježe od strane organizatora (isključujući naše infrastrukturne partnere) bit će automatski obrisane ili očišćene od osobnih podataka poput IP adrese kad prođe legitiman interes u svrhe zaštite integriteta platformi (90 dana ili manje)
        1. Iz istih razloga, web aplikacija za prijavu na natjecanja bilježi IP adrese s kojih se korisnici prijavljuju, kao i njihove radnje unutar aplikacije (u svrhu izdavanja jednokratnih tokena za forme koji se mogu rabiti na točno određenim radnjama – u svrhu zaštite korisnika od CSRF napada na njihove podatke)
    3. Prilikom email komunikacije, Educateam, Društvo EVO i infrastrukturni partneri mogu bilježiti podatke o prijenosu poruke poput njenih zaglavlja te IP adresa poslužitelja koji ju je dostavio. Ti metapodaci čuvaju se dok god se čuva i sama poruka.
    4. Koristimo kolačiće isključivo u svrhu osiguravanja funkcionalne web stranice, a ne za analitiku. Iz tog razloga, nismo obavezni tražiti pristanak – budite sigurni da se ne koriste za profiliranje i slične oglašivačke prakse.
    5. Prilikom prijave na natjecanje, organizatori prikupljaju:
        1. Osobne i kontatne podatke standardne osjetljivosti natjecatelja i mentora
        2. Privolu roditelja natjecanja, ako je primjenjivo
        3. Informacije o prijavljenom radu

III. Kako organizatori natjecanja postupaju s podacima

   1. Kao voditelj obrade, Educateam dijeli korisničke podatke s Društvom EVO i pripadajućim volonterima organizacije natjecanja i članovima žirija davanjem internog pristupa relevantnim administrativnim aplikacijama i dokumentima. Društvo EVO, kao i volonteri u organizaciji natjecanja pritom moraju slijediti iste sigurnosne mjere kao i Educateam, a koje su opisane niže u ovoj Politici privatnosti.
   2. Educateam također dijeli korisničke podatke s:
       1. Infrastrukturnim partnerima, kako bi oni mogli pružati organizatorima natjecanja usluge. Ti infrastrukturni partneri također mogu – u potrebe osiguravanja svoje infrastrukture – samostalno prikupljati opisane podatke, ali ih neće koristiti i obrađivati u vlastite svrhe osim navedene
           1. Google, Inc. sa sjedištem u Sjedinjenim Američkim Državama, tvrtka-kćer Alphabet Inc., također sa sjedištem u Sjedinjenim Američkim Državama – naš pružatelj usluga elektroničke pošte (Gmail u sklopu G Suite), pohrane podataka (Google Drive u sklopu G Suite) i drugih internih alata (također sadržanih u paketu G Suite)
           2. Digital Ocean, LLC sa sjedištem u Sjedinjenim Američkim Državama – naš pružatelj usluga VPS hostinga, uz napomenu da se podaci na VPS poslužiteljima pohranjuju unutar EU
           3. CloudFlare, Inc. sa sjedištem u Sjedinjenim Američkim Državama – naš pružatelj usluga DNS hostinga, CDN-a i zaštite od zlonamjernih napada.
           4. AWS EMEA SARL, u vlasništvu tvrtke Amazon, sa sjedištem u Luksemburgu – naš pružatelj nekih usluga pohrane i informacijske infrastrukture, uz napomenu da se podaci pohranjuju unutar EU (u regiji eu-central-1 – Frankfurt)
           5. Wildbit, LLC sa sjedištem u Sjedinjenim Američkim Državama – naš pružatelj usluga transakcijskog e-maila putem usluge Postmark
           6. Hetzner Online GmbH sa sjedištem u Njemačkoj – naš pružatelj dediciranih poslužitelja unutar Europske unije
           7. Bugsnag Inc. sa sjedištem u Sjedinjenim Američkim Državama – naš pružatelj usluga bilježenja grešaka u aplikacijama (Bugsnag ne bi trebao bilježiti osobne podatke, ali oni se mogu ponekad naći u kontekstu pogreške koja je zabilježena, stoga i oni poštuju pravila koja su ovdje navedena)
           8. TYPEFORM SL, sa sjedištem u Barceloni – naš pružatelj pametnih obrazaca, ako se prijavljujete za volontiranje
           9. Microsoft Ireland Operations Limited, sa sjedištem u Irskoj – naš pružatelj usluga elektroničke pošte i uredskih alata u sklopu paketa Office 365
   3. Svi partneri (obrađivači podataka, „data processors“) s kojima Educateam dijeli podatke detaljno su provjereni kako bi Educateam osigurao što veći stupanj zaštite podataka korisnika.
       1. Naši infrastrukturni partneri koriste kvalitetne softverske i hardverske mjere sigurnosti, koje uključuju, ali nisu ograničene na enkripciju, biometrijske provjere prilikom ulaska u podatkovne centre i u nekim slučajevima tajne lokacije pohrane podataka. Budući da se neki od njih nalaze izvan EU te pohranjuju podatke na lokacijama koje mogu biti i unutar i izvan Europske unije, bitno je da naglasimo kako su svi takvi u skladu s EU-US Privacy Shield programom za zaštitu podataka prilikom izvoza izvan EU te da smo s njima potpisali DPA (Dana Processing Addendum, anekse ugovora koji govore o načinima obrade podataka) te, u slučaju Googlea, dodatne „Standardne ugovorne klauzule“ namijenjene izvoznicima podataka u svrhu osiguravanja dodatnih mjera zaštite privatnosti.
       2. Interno, organizacija natjecanja koristi izuzetno stroge mjere opreza kako bi se sačuvali od napada na računalnu infrastrukturu. Te mjere uključuju, ali nisu ograničene na:
          1.  Visok standard za lozinke i obveza jedinstvenosti lozinke
          2. Rigorozne sigurnosne politike i čuvanje audit logova (zapisnika o pristupu osobnim podacima) za svaki pristup
          3. Zabrana korištenja VPN-a, osim onih pružanih od ISP-ova unutar RH koje je Educateam odobrio ili onih koje pružaju obrazovne ustanove s nastanom u Europskoj uniji poput raznih sveučilišta, CARNeta, Sveučilišnog računskog centra i sličnih.
          4. Aplikativnu enkripciju osjetljivih osobnih podataka u mirovanju
          5. Hashiranje određenih osobnih podataka poput lozinke najsuvremenijim nama dostupnim algoritmima
    4. Članovi žirija i članovi organizacije natjecanja obvezni su čuvati podatke o natjecateljima i mentorima, kao i sve druge podatke koji su im raspoloživi, tajnima – osim ako su to podaci koji su javni.
    5. Organizatori natjecanja mogu javno objaviti podatke o natjecateljima (dakako, bez objavljivanja njihovih kontaktnih podataka: objavljuje se ime i prezime, škola, razred i mentor) te njihove radove uz privolu koja se prilaže zajedno uz prijavu, kao i snimku njihova nastupa u završnici finala. Ti podaci mogu biti objavljeni i na platformama koje nisu u vlasništvu Educateama ili Društva EVO, poput Facebooka, Instagrama, YouTubea i sličnih, kao i u medijima. 

IV. Vaša prava, naše obaveze

    1. Educateam podatke neće obrađivati bez privole, ali ih može pohraniti dok čeka na privolu bez obrade. Prilikom prijave na natjecanje, upitat ćemo natjecatelje za njihov datum rođenja – ako su u trenutku prijave na natjecanje mlađi od 16 godina, njihovi roditelji/skrbnici će morati potpisati suglasnost za sudjelovanje na natjecanju koja će im biti dostupna u PDF obliku. Ako su pak u dobi od ili stariji od 16 godina, privolu će moći dati putem aplikacije za prijavu na natjecanje označavanjem pripadajućih kućica.
    2. Educateam podatke čuva arhivski u javnom interesu i kad natjecanje prođe te ih čini javno dostupnima do opoziva privole.
    3. Ako svrha u koju su Vaši podaci prikupljeni ne nadjačava Vaš interes (primjerice, ako se ne radi o prikupljanju podataka u svrhe kompatibilnosti sa zakonom), imate pravo zatražiti brisanje Vaših podataka, što ćemo rado učiniti. Ako ste stariji od 16 godina (ako ste mlađi, isto treba učiniti Vaš roditelj/skrbnik), kako biste obrisali svoje podatke, dostavite nam na neki od podataka na kraju dokumenta:
        1. Svoje ime, prezime i OIB
        2. Presliku osobne iskaznice, putovnice ili drugog dokumenta koji se može koristiti za dokazivanje identiteta
        3. Podatke ili kategorije podataka koje želite obrisati (što može biti definirano kao svi podaci)
    4. U svakom trenutku imate pravo na pristup podacima, kao i pravo na prenosivost podataka te ograničenje obrade i ispravak podataka koje organizacija natjecanja ima pohranjene o Vama. Upute za iskorištavanje navedenih prava ekvivalentne su kao i u članku IV/3., s tim da nas trebate uputiti na odgovarajuće pravo koje želite iskoristiti i na koji način.
    5. Dužni ste, čim uočite neažurnost podataka koje organizacija natjecanja ima o Vama, iskoristiti svoje pravo na ispravak podataka iz članka IV/4 u svrhu osiguravanja točnosti podataka u skladu s Općom uredbom o zaštiti osobnih podataka.
    6. U slučaju iskorištavanja prava iz članaka IV/3 i IV/4, ako ne postoje pravne i tehničke prepreke, rok od slanja zahtjeva do ispunjenja je 30 kalendarskih dana te može biti produžen za 28 dana u slučaju postojanja prepreka. U slučaju da pravne prepreke onemogućuju ispunjenje zahtjeva, odbijenica će biti dostavljena istim medijem kojim je Educateamu dostavljen zahtjev osim ako nije drugačije zatraženo ili ako nije moguće tim medijem dostaviti istu.

V. Pitanja, prijedlozi i iskorištavanje prava. Kontakt podaci. Završne napomene.

Kontakt podaci tvrtke Educateam:

Educateam d.o.o., Mašićeva 3a, Zagreb.

Web: educateam.hr

Kontakt: mi.smo@educateam.hr

Kontakt podaci Društva EVO:

Društvo za edukaciju van okvira, Crnojezerska 20, Zagreb

Web: drustvo-evo.hr

Kontakt: drustvo.evo@gmail.com

Kontakt podaci organizacije natjecanja:

Voditelj projekta: Mario Borna Mjertan

Email: mbm@educateam.hr

Službenica za zaštitu osobnih podataka:

Sanja Mjertan, mag. iur.

Kontakt adresa: Educateam d.o.o. (za Službenicu za zaštitu osobnih podataka), Mašićeva 3a, 10000 Zagreb

Kontakt email: sanja.mjertan@educateam.hr

Službenici za zaštitu osobnih podataka možete se obratiti za sva pitanja i prijedloge u vezi ove Politike privatnosti, kao i za iskorištavanje prava koje Vam ona ili europsko ili nacionalno zakonodavstvo pružaju.

Rado ćemo odgovoriti i na pitanja koja se vežu uz tehničke načine zaštite osobnih podataka. Na ta pitanja može odgovoriti Službenica, ali slobodno kontaktirajte i voditelja projekta na mbm@educateam.hr. Isto tako, na pitanja vezana uz čuvanje podataka u vezi samog natjecanja, može Vam odgovoriti organizacija natjecanja.

Verzija Politike privatnosti: 2.2

Zadnja izmjena: 11.. 1. 2020. (stupila na snagu 11. 1. 2020.)

Opis zadnje izmjene: Microsoft je dodan na popis infrastrukturnih partnera. Iako ova izmjena stupa na snagu odmah, nema trenutačan učinak na javnost s obzirom na nedovršenost migracije.
